---
layout: post
title:  "Düşünsel hayatımın otobiyografisi"
date:   2021-09-16 22:45:00 +0300
categories: posts
---


Sadece son 4 yıldır felsefeyle yakından ilgilendiğimi hesaba katarak, hiçbir zaman hayatın anlamı olmadığını düşünmediğim olmadı.
İlk okuyuşlarım Plato ve Socrates gibi klasiklerdi, daha sonra uzun bir süre Descartes üzerine çalışmalar yaptım. Düşüncelerim olgunlaştıkça Descartes'a olan saygım azaldı ve diğer filozoflara yöneldim.
Nietzsche'nin felsefesini edebi ve örtülü bir şekilde anlatması inanılmaz ilgimi çekmişti ve yapıtlarını defalarca okudum.
Şimdi filozof isimleri sayamayacağım zira kitap halinde felsefe okumayı bırakalı epey bir süre oldu. Artık okumalarım daha çok pasajlar ve üzerine yapılan yorumlardan oluşuyor.


Hayatın evrensel bir anlamı olmadığını anlayınca olumsuz bir ruh haline kapıldım. Dolayısıyla kendime bir anlam bulmalı ve bunun için yaşamalıyım dedim kendi kendime.
İlk amacım hakikate ulaşmaktı. Okumayı, tartışmayı ve düşünmeyi sevdiğimden, hayatımın sonuna kadar bunu yapabilirim diye düşündüm.
Ama zaman geçtikçe bu dünyadaki vaktimin ne kadar kısıtlı olduğunu daha da iyi bir şekilde idrak ettim ve ömrümün hakikate ulaşmaya yetmeyeceği kanaatine vardım.


Bu düşünsel hayatımın dönüm noktalarından biridir, zira bu noktada tüm doğal bilimlere sırtımı çevirip beşeri disiplinlerle uğraşmaya başladım.
Belâgat ve şiir ile çok kısa bir süre uğraştıktan sonra yönümü politikaya çevirdim.
Sistemler üzerine okumalar yaptım, devlet adamlarını inceledim, toplum bilimiyle haşır neşir oldum ve belki bir psikologdan daha çok insanları anlar oldum.


Tıpkı Adem'in elmayı yedikten sonra bilinçlenmesi ve ardından pişman olması gibi bu kadar çok bilgiyi özümsedikten sonra kısa bir süreliğine pişmanlık yaşadım. Çünkü daha mutlu değildim aksine mutsuzdum.
Çünkü bu kadar yanlışı görmeme rağmen düzeltmeye yönelik hiçbir gücüm yoktu.


Şimdi ise düşünsel olarak daha sağlam bir temelde oturduğumu söyleyebilirim. Son zamanlarda Yukio Mishima ve samuray kültüründen epey etkilendim ve strateji üzerine yaptığım okumalarımı hızlandırdım.
Sun Tzu gibi büyük düşünürlerden içinde insan bulunan her olguda harbin kaçınılmaz olduğunu öğrendim. Savaşın her türlüsünde: fiziksel, sözel, psikolojik vb. uzmanlaşmayı kendime amaç bildim.

Yeryüzünde insan yaşamı savaşı andırmıyor mu? Günleri gündelikçinin günlerinden farklı mı? -Eyüp 7:1

